---
_last_editor_used_jetpack: block-editor
_publicize_job_id: "59375262519"
_wp_old_date: "2021-06-09"
author: sailaopoeng
categories:
  - poems
date: "2009-04-22T03:23:00+00:00"
parent_post_id: null
post_id: "210"
timeline_notification: "1623210083"
title: ဇနီးသည်များ
url: /2009/04/22/ဇနီးသည်များ/

---
ဇနီးသည်တစ်စု ဝိုင်းဖွဲ့စုမိကြတဲ့အခါ ပြောကြတယ်  
ကုန်ဈေးနှုန်းတွေအကြောင်း  
ကုန်စည် ပစ္စည်းသစ်တွေအကြောင်း  
ခင်ပွန်းသည်ရဲ့ အလုပ်အကိုင်အခြေအနေအကြောင်း  
သားရေးသမီးရေးအကြောင်း  
နောက်  
ရွှေငွေ ရတနာတွေအကြောင်းနဲ့  
ရယ်စရာမောစရာတွေ … ထပ်ကာ… ထပ်ကာ…

အခြားဇနီးသည်တစ်စု တွေ့ဆုံမိကြတဲ့အခါ ပြောကြတယ်  
လမ်းခရီးအခြေအနေတွေအကြောင်း  
ခရီးစရိတ်၊ ကုန်ကျစရိတ်တွေအကြောင်း  
ခင်ပွန်းသည်ရဲ့ ကျမ်းမာရေးနဲ့ စိတ်အခြေအနေအကြောင်း  
နိုင်ငံနဲ့ ကမ္ဘာအရပ်ရပ်က ဖြစ်ရပ်တွေအကြောင်း  
နောက်  
အားပေးစကားတွေနဲ့  
လေးထောင့် နံရံတံတိုင်းတွေအကြောင်း … ထပ်ကာ… ထပ်ကာ…
