---
_last_editor_used_jetpack: block-editor
_publicize_job_id: "59410699173"
_wp_old_date: "2021-06-10"
author: sailaopoeng
categories:
  - poems
date: "2007-12-31T04:46:00+00:00"
parent_post_id: null
post_id: "278"
timeline_notification: "1623281592"
title: ဒီဇင်ဘာနှုတ်ဆက်သီချင်း
url: /2007/12/31/ဒီဇင်ဘာနှုတ်ဆက်သီချင်း/

---
ဒီဇင်ဘာက နှုတ်ဆက်သီချင်း သီဆိုနေပြီ  
ဘယ်သူတွေက ဝမ်းနည်းမျက်ရည်ကျနေကြသလဲ  
ရှေ့ဆက်လျှောက်မယ့်လမ်းမှာ  
နောက်ဘက်ချည်းလှည့်ကြည့်နေရင် မင်းခလုတ်တိုက်မိမှာပေါ့  
ထားခဲ့လိုက်  
၂၀၀၇ ဒီဇင်ဘာကို ညနက်နက်ထဲ ချန်ထားရစ်ခဲ့လိုက်  
အခုတော့ နောက်ဆုံးတစ်ချက် နှုတ်ဆက်လှည့်ကြည့်မယ်

၂၀၀၇ ပေါ့  
လူတိုင်းကိုယ်စီကိုယ်ငှ  
နာကျင်မှုအလွန် ထုံကျင်မှုမှာ အဆိပ်တက်ခဲ့ကြပြီးပြီ  
အမေ့ပစ်ခံနေရာတွေမှာ ပိုမိုသတိရခဲ့ကြပြီးပြီ  
အခု  
ရင်ဘတ်ကို ငုံကြည့်လိုက်ရင် သွေးစက်လက် ဝိဉာဉ်တွေ ပူးကပ်လို့

ဒီလိုပါပဲ  
လွန်လေခဲ့ပြီးသော အမည်းရောင်နှစ်ပေါင်းများစွာကလိုပါပဲ  
၂၀၀၇ ဟာလည်း ဒါဘဝလားဆိုပြီး သွေးတိုးစမ်း  
ဖိတ်စင်မှုမှာ မိသားစုမျက်ရည်တွေ ယိုစီးလို့  
ဖြည်မဆည်နိုင်ခဲ့ပါဘူး

သွားတော့ ဒီဇင်ဘာ သွားတော့  
နာကျဉ်းမှုကို သွေးကြောထဲထည့် ငါတို့ကတော့ ဆက်လက်လည်ပတ်ရဦးမယ်  
ကိုယ့်ဘဝကို ကိုယ် မောင်းနှင်ရဦးမယ်

နောက်ပြန်လှည့်မကြည့်ကြေးမှာ  
ဒီဇင်ဘာအတွက် နှုတ်ဆက်ဆုတောင်းတယ်  
ကမ္ဘာလောကကြီး ငြိမ်းချမ်းပါစေလို့ …။
