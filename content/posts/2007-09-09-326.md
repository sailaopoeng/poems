---
_last_editor_used_jetpack: block-editor
_publicize_job_id: "59417381633"
_wp_old_date: "2021-06-10"
author: sailaopoeng
categories:
  - poems
date: "2007-09-09T11:58:00+00:00"
parent_post_id: null
post_id: "326"
timeline_notification: "1623299137"
title: ကွန်ရက်
url: /2007/09/09/ကွန်ရက်/

---
ငါက တိမ်တွေလို လွှင့်မျောလိုက်ချင်တယ်  
မင်းကတော့ ကောင်းကင်လုပ်ပေါ့ …

တစ်ခါတစ်ခါ  
ငါက လွှင့်ချင်တိုင်း လွှင့်တတ်တယ် ကလေးရဲ့  
ဒါပေမယ့် သေချာပါတယ်  
နောက်ဆုံးတော့ မင်းရင်ခွင်အောက်ပဲ … ပြန်ရောက်ခဲ့ ။

တကယ်တော့ အချစ်ဆိုတာ  
တစ်ယောက် အသက်ကို တစ်ယောက်က ကူရှုပေးတာပဲတဲ့

ဒီလို ချစ်ခြင်းတရား ရိုးရိုးလေးတစ်ခုမှာ  
ငါတို့ နားလည်မှုတွေ ရှုပ်ထွေးမနေဖို့ပဲ လိုအပ်တယ်  
ဖြစ်နိုင်ရင် ငါတို့ လျှောက်ရဦးမယ့် လမ်းတွေ အတွက်  
ငါ့ လက်ကို မြဲမြဲကိုင်ထား  
ကလေးရေ …။
